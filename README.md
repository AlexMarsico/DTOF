Dolores: The tale of Feelings
**Dolores: The tale of Feelings** è un videogioco adventure nato nel 2023 e attualmente ancora in fase di sviluppo. 

## Trama
C’era una volta, in una cittadina di nome Plesentiville, una ragazzina sinistra e leggermente sociopatica. 
Il suo nome era Dolores. Dolores era una studentessa modello, arguta e asociale.Ma questa sua intelligenza spiccata fece ingelosire due bullette, consapevoli della propria stupidità.Così decisero di pianificare uno scialbo scherzo, ma che costò loro un ricambio ancora meno piacevole.Così Dolores venne espulsa dalla scuola e una volta tornata a casa, la Tenuta Tombeau, prese parte alla riunione di famiglia sul da farsi.I genitori, di fronte a questa situazione, decisero di iscriverla in una prestigiosa accademia secolare frequentata da cervelloni, ritenendo che fosse più adatta al suo essere peculiare.Dolores non era affatto felice, e anche se lo fosse stata nessuno lo avrebbe capito perché ha la stessa espressione da quando è nata. 
Mostrò il suo disappunto in quanto avrebbe dovuto trasferirsi nel dormitorio e non avrebbe più potuto continuare i suoi macabri esperimenti nei laboratori sotterranei della tenuta, ma non aveva alternative in mente.Infine accettò a malincuore. Dolores e la famiglia partirono per l’accademia e una volta arrivati, la preside accolse la ragazza scortandola nella sua stanza. 
Dolores ripose il contenuto delle valige negli appositi armadi e iniziò a esplorare l’accademia.Il giorno successivo al suo arrivo, un omicidio scosse l’atmosfera dell’accademia: il bibliotecario era stato assassinato. Dolores, malinconica per aver lasciato la sua routine di torture, pensò che avrebbe potuto trovare il colpevole e torturarlo un po’ per sentirsi un po’ meglio.Così, determinata a scoprire la verità, decise di indagare sull’accaduto una volta calata la notte.Si recò presso la scena del delitto per cercare indizi, iniziò a rovistare nella scrivania del bibliotecario e stranamente trovò un libro dalle fattezze particolari, come se non fosse di quell’epoca.Si stupì che gli addetti alla scientifica non l’avessero trovato prima, qualcosa non quadrava ma decise di stare al gioco e proseguire per la sua strada. Tornò in camera e spolpò il libro ad una velocità fuori dal comune.‘Bibliotecario, barbecue di streghe e poteri magici’ furono le 3 parole che bastarono a farle pensare ad un piano per smascherare il colpevole.

## Informazioni sul Gioco

* **Pubblico di riferimento**: Età 13+
* **Piattaforma**: Solo PC
